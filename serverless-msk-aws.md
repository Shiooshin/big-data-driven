AWS продовжує йти шляхом serverless і вже можна спробувати [Serverless MSK](https://aws.amazon.com/about-aws/whats-new/2022/04/amazon-msk-serverless-now-generally-available/). Хто працював з Apache Kafka, а ще гірше, займався підтримкою Kafka кластеру у production середовищі, знає скільки мороки може бути у підтримці такого рішення.

Проте у випадку з Apache Kafka я маю сумніви. Велику роль у ефективній роботі Kafka грає правильна конфігурація як даних, так і самого кластеру. А покладатись на стандартну конфігурацію, а у випадку Serverless варіанту, на невідому, може призвести до стрімкого збільшення витрат на MSK. Також можуть бути проблеми з Schema Registry - MSK підтримує тільки Glue Schema Registry, що міцніше прив'язує рішення до AWS стеку та створює проблеми при міграції.

У випадку, коли потрібен гнучкий message bus, я би рекомендував дивитись в сторону стандартного MSK сервісу від AWS. Буде менше мороки ніж з Open-source варіантом на EC2 чи EKS. Якщо ж вам не потрібно гнучко налаштовувати потік даних, і у вас немає проблеми з пропускною швидкістю даних - розгляньте варіант з Kinesis.