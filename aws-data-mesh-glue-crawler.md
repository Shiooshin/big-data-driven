Як можна побачити, всі хмарні провайдери розширюють набір своїх сервісів аби мати змогу реалізувати Data Mesh шаблон. ЦЬого разу AWS розповіла в [своєму блозі](https://aws.amazon.com/blogs/big-data/aws-glue-crawlers-support-cross-account-crawling-to-support-data-mesh-architecture/) як з допомогою Glue Crawlers та LakeFormation можна організувати cross-account crawling. Такий підхід буде корисний, коли кожен відділ, чи частини компанії мають абсолютно розмежовані AWS акаунти, з своїми наборами правил і не управляються через AWS Organizations. Проте їм все ще потрібно між собою ділитись та використовувати дані одне одного. 

Рух в сторону Data Mesh очевидний, бо кожен хмарний провайдер в своєму арсеналі сервісів має хоча б мінімальне рішення аби задовольнити потребу cross-domain комунікації у питаннях даних. Можливо сама проблема не дуже очевидна. Проте якщо ви натрапите на великий ентерпрайз проект, майже з 100% вірогідністю ви стикнетесь з подібними проблемами.