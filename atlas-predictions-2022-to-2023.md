Ні тижня без передбачень. Чим ми ближче до наступного року, тим більше статтей потрапляють на око. Не всі з них цікаві, а деякі дуже дивні. Ділюсь з вами тільки тими, які сам вважаю вартими уваги. Такого типу [стаття](https://towardsdatascience.com/what-i-got-wrong-looking-back-at-my-2022-predictions-for-the-modern-data-stack-f18a2b94f9f6) мені завжди до вподоби. По суті, йдеться про те, що на початку 2022 року, авторка написала статтю про тренди року. Наведена стаття - це рефлексія та підбиття підсумків, чи справдились передбачення про тренди чи ні у статті на початку року. 

Авторка дає цікаві посилання на статті та твіти початку цього року, коли тільки-но почали говорити про той чи інший тренд. А також про те, з якими формулюваннями щодо тренду, цей рік закінчується. Цікаво дивитись на трансформацію, особиво щодо Metrics Layer та Data Mesh.

Думаю що цього року гляну уважніше до Reverse ETL. Data Serving важлива частина Платформи даних, яка зазвичай пишеться руками. Можливо цього року спробую порівняти наскільки доцільно використання Reverse ETL фреймворк, замість того, щоб знову щось писати from scratch. 