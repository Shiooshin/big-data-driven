Ось і тиждень відпустки вже минув і пора повертатись до новин у світі Big Data. Світ не стояв на місці під час мого відпочинку, тому буду надолужувати:
- Тільки лінивий не поділився [історією про становлення дата команди](https://erikbern.com/the-data-team-a-short-story.html). Це зроблю і я. Ваажаю, що подібне чтиво, навіть в реаліях українського ІТ, яке практично повністю працює по моделі аутсорсу, варто читати. Стаття дасть змогу зрозуміти як працюють спеціалісти в сфері даних на стороні клієнта, як будуються команди дата інженерів у продуктових компаніях та як вирішуються проблеми бізнесу пов'язані з аналітикою.
-  21-22 липня пройде Коференція [Subsurface LIVE Summer 2021](https://www.dremio.com/subsurface/live/) присвячена Data Lake технологіям. Data Lake - невід'ємна частина сучасних Платфоррм Даних, і важливо розуміти тренди та напрацювання у побудові Data Lake. Конференція Subsurface - хороша платформа для поглиблення знань щодо Data Lake. Доповідатимуть інженери з AWS, Microsoft, Adobe, Intel, Netflix. Особисто я буду дивитись сесії від Dremio - організаторів конференції. Dremio продають аналітичне рішення поверх Data Lake, де організованого сховища даних(Data Warehouse) непотрібно, а вся аналітика базується тільки навколо Data Lake. Також можна глянути відео записи попередньої конференції, відео доступні на [youtube](https://www.youtube.com/watch?v=L8WQZeeV6Yw&list=PL-gIUf9e9CCtewYqIGUKvz0fVcoyOYU1H&ab_channel=Dremio)
- [Стаття у блозі Datafold](https://www.datafold.com/blog/the-state-of-data-quality-in-2021/) про результати опитування щодо якості даних. Раджу глянути: наглядна і коротка стаття з інформативними графіками. З основного хотілось би виділити, що **більшість компаній досі не вкладають ресурсів у якість своїх же даних**, і в результаті скаржаться, що приходиться руками шукати проблеми з даними. А це дорого, часозатратно і зовсім невесело. Як десь в попередніх постах казав вже, і нагадаю знову - Data Governance гаряча і актуальна тема у світі Big Data. 