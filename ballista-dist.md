Приношу Вам шось нове і цікаве. Коли мова йде про дистрибутивну обробку даних, перше, що приходить в голову - це Apache Spark. Spark для мене це щось знайоме, зручне, та призначене для ефективної обробки даних. Тому я рідко дивлюсь на інші фреймворки. Я слідкував за тим, як все більше сервісів для Інженерії Даних з'являється написаний на мові Rust(DuckDB, Polaris), але зовсім пропустив [фреймворк для дистрибутивної обробки Ballista](https://www.confessionsofadataguy.com/ballista-vs-apache-spark-rust-vs-scala/). Всі говорять, що сервіси на Rust значно швидші, проте як фреймворк, Ballista ще тільки-тільки зріє. 

Але в перспективі, це може бути цікавий фреймворк який можна буде розглядати як заміну Apache Spark для деяких випадків. Чому деяких? Тому що Apache Spark - це не просто фреймворк, яким ми користуємось, це вже надзвичайно добре інтегрований сервіс у хмарних провайдерах, який дозволяє швидко написати ваш ETL пайплайн. Фреймворку Ballista до такої інтеграції дуже далеко.