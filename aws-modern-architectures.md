Не перестаю вам рекомендувати розділ блогу компанії AWS під назвою Let's Architect! Цього разу [стаття](https://aws.amazon.com/blogs/architecture/lets-architect-modern-data-architectures-2/) про нашу галузь менш технічна, проте не менш цікава. У статті наведені посилання на сучасні приклади архітектури для Платформи Даних. Ну принаймні так звучить назва статті. Проте, стаття містить декілька прикладів власне трендових архітектур, які крутились на слуху весь 2024 рік. Давайте трішки в деталі:
- Сховище даних для ваших Generative AI додатків - тут нема слів, ML/AI домен ввірвався з двох ніг у наш крихітний світ даних і залишиться надовго. Посилання містить перелік нефункціональних атрибутів, на які вам варто зважати при дизайні вашого сховища та на які AWS сервіси (очевидно) варто звернути увагу.
- Як побудувати Data Mesh засобами AWS - теж трендовий архітектурний шаблон, про який стільки написано теорії, і не дуже багато практичних кейсів якими можна надихнутись. Від цього Data Mesh менш трендовим не стає. Посилання містить нічого окрім води. 
- Оптимізація S3 - тут все ясно як сонячний день, більшість проєктів застосовують Object Store, а хтось поверх ще й Open Table Format фреймворки. Більшість SaaS пов'язаних з даними також будують свою архітектуру на основі Object Store. Все це робить S3 незамінним компонентом у вашій Платформі Даних, тож варто добре розуміти як працює Object Store та його оптимізація.
- Ну і нарешті нормальний приклад міграції Платформи Даних на AWS з подробицями технічної реалізації, може бути цікаво для тих, хто розширює архітектурні та дизайн знання для побудови Платформи Даних.
