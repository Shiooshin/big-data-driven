Ніколи раніше не чув, що AWS дозволяє використовувати дані сторонніх провайдерів всередині AWS. Раніше подібні проблеми вирішувались викликом сторонніх API. [AWS Exchange](https://aws.amazon.com/redshift/features/aws-data-exchange-for-amazon-redshift/) дозволяє, використовуючи модель підписки, отримати дані сторонніх провайдерів всередині AWS. Коли я кажу "всередині AWS", то тут є обмеження - доступні тільки ті провайдери даних, що зберігають свої дані на Amazon Redshift. Цікаво чи запрацює така модель, бо кейс збагачення даних сторонніми даними дуже поширений. Модель, яку пропонує AWS зручна з декількох причин:
- оплата за використання сторонніх провайдерів проводиться через AWS Marketplace, що дуже зручно і займає всього декілька кліків
- дані провайдерів залишаються в межах AWS, що додає безпеки і зменшує витрати на додаткове шифрування in transit та at rest
- об'єднати дані можна на рівні Redshift або ж використовуючи Athena з допомогою SQL, що може допомоготи у розробці POC та прототипів